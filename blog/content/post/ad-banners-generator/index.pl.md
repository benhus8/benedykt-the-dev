---
title: Praca inżynierska – Projekt tworzony wraz z OLX
description: Platforma do generowania banerów reklamowych z użyciem GenAI
slug: ad-banner-generator
date: 2025-02-24 12:00:00+0000
image: cover.jpg
categories:
  - Projekt
tags:
  - Python
  - GenAI
  - AI
  - React
---

## Nasza praca inżynierska – Czy to przyszłość marketingu?

Projekt  powstał w czteroosobowym zespole jako nasza **praca inżynierska**. Było to dla nas ogromne wyzwanie, ale jednocześnie niesamowita przygoda, która pozwoliła nam połączyć kreatywność z nowoczesną technologią.

Pisząc ten wpis, czuję dumę z tego, co udało nam się osiągnąć. Z drugiej strony – istnieją pewne ograniczenia, o których za chwilę opowiem. Zacznijmy jednak od tego, **co udało nam się stworzyć** i dlaczego jest to jedna z możliwych dróg rozwoju marketingu.

## O co chodzi z tą pracą inżynierską?

Mówiąc krótko – wraz z OLX postawiliśmy stworzyć narzędzie, które pozwala firmom na **szybkie i łatwe generowanie banerów reklamowych**, bez potrzeby zatrudniania sztabu grafików. Wszystko dzięki wykorzystaniu **algorytmów sztucznej inteligencji**, które automatyzują proces projektowania.

Pomyślcie tylko – ile razy widzieliście powtarzalne, nudne reklamy, które przemijały bez echa? Albo ile firm rezygnuje z kampanii reklamowych z powodu braku budżetu na profesjonalnych grafików? Właśnie te problemy chcieliśmy rozwiązać, tworząc **platformę do generowania banerów reklamowych**.

### Jak to działa?
Bez wchodzenia w zbyt techniczne szczegóły – system korzysta z rozwiązań **generatywnego AI**, aby w oparciu o preferencje użytkownika tworzyć unikatowe i estetyczne banery. Użytkownik może wybrać jeden z trzech dostępnych typów banerów, dodać swoje logo, ustalić dominujące kolory, a nawet wygenerować chwytliwy slogan. **Cały proces trwa dosłownie kilka minut**!

## Dlaczego nie mogę zdradzić wszystkiego... jeszcze
No i dochodzimy do najciekawszej (i trochę frustrującej) części. Na tym etapie nie mogę zagłębiać się w szczegóły techniczne i pokazać dokładnie, jak działa cały system. Dlaczego? Ano dlatego, że **nie wiadomo jeszcze, co stanie się z prawami autorskimi**. Projekt wzbudził zainteresowanie i... nic więcej narazie nie mogę powiedzieć, bo wolę nie zapeszać.

## Co dalej?
Nie jest to więc wpis bardzo szczegółowy, ale **w przyszłości postaram się go rozszerzyć** o techniczne detale. Chciałbym opowiedzieć o tym, jak udało nam się zintegrować AI z tak pozornie kreatywnym procesem jak projektowanie graficzne. Na razie muszę jednak uzbroić się w cierpliwość i poczekać, jak potoczą się sprawy z potencjalnym przejęciem projektu.

Jedno jest pewne – ta praca inżynierska była dla mnie wyzwaniem i jednocześnie dała przestrzeń do rozwoju i poznania nowych narzędzi. Niezależnie od tego, co przyniesie przyszłość, już teraz jestem dumny z tego, co udało nam się osiągnąć. A jeśli wszystko pójdzie po naszej myśli... to kto wie, może kiedyś zobaczycie efekty naszej pracy na bannerach **OLX**?  