---
title: Praca inżynierska – Projekt tworzony wraz z OLX
description: Platforma do generowania banerów reklamowych z użyciem GenAI
slug: ad-banner-generator
date: 2025-02-24 12:00:00+0000
image: cover.jpg
categories:
  - Projekt
tags:
  - Python
  - GenAI
  - AI
  - React
---

## Jak moja praca inżynierska może zrewolucjonizować marketing (ale na razie cicho sza...)
Na starcie wspomnę, że projekt pisałem w cztero osobowym zespole i wiem, że bez niego cały projekt nie osiągnąłby taka satysfakcjonującego poziomu, więc mimo iż używam pierwszoosobowej narracji, to mam na myśli zawsze naszą czwórkę.


Pisząc ten wpis, mam dość mieszane uczucia. Z jednej strony chciałbym opowiedzieć Wam o każdym szczególe mojego **projektu inżynierskiego**, bo naprawdę jestem z niego dumny. Z drugiej strony – są pewne ograniczenia, o których zaraz opowiem. Zacznijmy jednak od tego, **co udało mi się stworzyć** i dlaczego wierzę, że może to mieć spory wpływ na świat marketingu.

### O co chodzi z tą pracą inżynierską?

Mówiąc w skrócie – moim celem (i mojego zespołu) było stworzenie narzędzia, które umożliwia firmom tworzenie **banerów reklamowych** szybko, łatwo i bez konieczności angażowania całego sztabu grafików. Wszystko dzięki wykorzystaniu **algorytmów sztucznej inteligencji**, które automatyzują proces projektowania.

Pomyślcie – ile razy widzieliście nudne, powtarzalne reklamy, które przelatywały Wam przed oczami nawet bez mrugnięcia? Albo ile firm rezygnuje z kampanii reklamowych, bo nie stać ich na profesjonalnych grafików? Właśnie te problemy checieliśmy rozwiązać, tworząc **system generujący banery reklamowe**.

### Jak to działa?
Bez wchodzenia w zbyt techniczne szczegóły – system korzysta z rozwiązań **generatywnego AI**, aby w oparciu o preferencje użytkownika tworzyć unikatowe i estetyczne banery. Użytkownik może wybrać jeden z trzech dostępnych typów banerów, dodać swoje logo, ustalić dominujące kolory, a nawet wygenerować chwytliwy slogan. **Cały proces trwa dosłownie kilka minut**!

### Dlaczego nie mogę zdradzić wszystkiego... jeszcze
No i dochodzimy do najciekawszej (i trochę frustrującej) części. Na tym etapie nie mogę zagłębiać się w szczegóły techniczne i pokazać Wam dokładnie, jak działa cały system. Dlaczego? Ano dlatego, że **nie wiadomo jeszcze, co stanie się z prawami autorskimi**. Projekt wzbudził zainteresowanie i... może nawet zostać **wykupiony przez firmę OLX**. To by była niezła historia, prawda? Ale póki co, nic nie jest przesądzone, więc wolę nie zapeszać.

### Co dalej?
Nie jest to więc wpis ogólny, ale **w przyszłości postaram się go rozszerzyć** o techniczne detale i może nawet studium przypadku. Chciałbym opowiedzieć o tym, jak udało nam się zintegrować sztuczną inteligencję z tak pozornie kreatywnym procesem jak projektowanie graficzne. Na razie muszę jednak uzbroić się w cierpliwość i poczekać, jak potoczą się sprawy z potencjalnym przejęciem projektu.

Jedno jest pewne – ta praca inżynierska była dla mnie ogromnym wyzwaniem i jednocześnie wspaniałą przygodą. Niezależnie od tego, co przyniesie przyszłość, już teraz jestem dumny z tego, co udało mi się osiągnąć. A jeśli wszystko pójdzie po mojej myśli... to kto wie, może kiedyś zobaczycie efekty mojej pracy na bannerach **OLX**?  