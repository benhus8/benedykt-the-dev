---
title: Benedykt-the-Dev – Portfolio i Blog Programistyczny
description: Strona osobista i blog prezentujący projekty oraz umiejętności
slug: benedykt-the-dev
date: 2025-02-24 16:00:00+0000
image: cover.jpg
categories:
  - Projekt
tags:
  - Next.js
  - Tailwind CSS
  - JavaScript
---

## Czym jest Benedykt-the-Dev?

**Benedykt-the-Dev** to moja **strona osobista**, na której dzielę się **portfolio**, **umiejętnościami** oraz **wpisami na blogu** o moich doświadczeniach i zainteresowaniach. Do stworzenia tego projektu użyłem **Next.js** oraz kilku mniejszych bibliotek, o których opowiem za chwilę. Blog zbudowałem na **Hugo**, co pozwala na szybkie działanie i świetną optymalizację pod kątem SEO.

Nie mogę nie wspomnieć, że inspirację do tego projektu zaczerpnąłem od [Macieja](https://kaszkowiak.org/). Jego wpisy zawsze czytałem z ciekawością, co ostatecznie zmotywowało mnie do stworzenia własnej strony.

Szczerze mówiąc, rok temu nie przypuszczałbym, że będę pisał wpis na bloga o swojej własnej stronie. Liczę na to, że za rok spojrzę na to z podobną refleksją – ale tym razem w kontekście czegoś zupełnie innego, o czym teraz nawet nie mam pojęcia.

## Co znajdziesz na stronie?
- **Portfolio** – Najważniejsze projekty z linkami do wpisów na blogu, moja ścieżka kariery, zainteresowania oraz możliwość kontaktu.
- **Blog** – Miejsce, w którym dzielę się przemyśleniami, poradnikami i doświadczeniami z mojego życia.

## Stack technologiczny
- **Next.js** – Framework frontendowy, który świetnie współpracuje z SEO oraz oferuje szybkie działanie dzięki renderowaniu po stronie serwera (SSR). W przyszłości ułatwi mi też wdrażanie nowych funkcji, np. formularza kontaktowego.
- **Framer Motion** – Moje pierwsze doświadczenie z tą biblioteką animacji. Bardzo intuicyjne rozwiązanie, które pozwala ograniczyć zbędny kod.
- **React Typist** – Użyłem tego narzędzia, żeby uzyskać efekt pisania na ekranie. Jest lekkie i proste w implementacji – dokładnie to, czego potrzebowałem.
- **Tailwind CSS** – Framework CSS typu utility-first, który umożliwia pisanie spójnych i nowoczesnych stylów bez potrzeby korzystania z dodatkowych plików CSS. Uwielbiam to rozwiązanie za możliwość pisania komponentów i stylów w jednym miejscu.
- **Hugo** – Blog oparty jest na **Hugo**, co gwarantuje szybkie ładowanie oraz dobrą optymalizację pod kątem SEO. Początkowo miałem ambitny plan, by napisać wszystko od podstaw, włącznie z backendem i CMS-em. Jednak ostatecznie postawiłem na **Hugo**, co pozwoliło mi szybciej zacząć publikować wpisy na blogu. Tutaj również inspirowałem się podejściem [Macieja](https://kaszkowiak.org/), który polecił to rozwiązanie.

## Co dalej?
Ten projekt był świetną okazją do **pokazania moich umiejętności** oraz **dzielenia się wiedzą** z zakresu web developmentu, AI i innych tematów, które mnie interesują. Planuję rozbudować stronę o sekcję dotyczącą hobby czy wykształcenia.

Jednak nie oszukujmy się – najbliższe miesiące będą dość intensywne, bo za tydzień zaczynam **nową pracę na 3/4 etatu** oraz **studia II stopnia ze specjalnością AI**. Presja? Owszem, ale podobno to przywilej – więc zamierzam to wykorzystać na maksa. Na nudę na pewno nie będę narzekać!

Chcesz zobaczyć kod źródłowy albo dowiedzieć się więcej? Sprawdź **repozytorium na [GitHubie](https://github.com/benhus8/benedykt-the-dev)**.