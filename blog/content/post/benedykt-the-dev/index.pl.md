---
title: Benedykt-the-Dev – Portfolio i Blog Programistyczny
description: Strona osobista prezentująca projekty, umiejętności oraz blog
slug: benedykt-the-dev
date: 2025-02-24 00:00:00+0000
image: cover.jpg
categories:
  - Projekt
tags:
  - Next.js
  - Tailwind CSS
  - Vercel
  - JavaScript
---

## Czym jest Benedykt-the-Dev?

**Benedykt-the-Dev** to strona osobista prezentująca moje **portfolio**, **umiejętności** oraz **wpisy na blogu** związane z moimi doświadczeniami i zainteresowaniami. Do implementacji wykorzystałem **Next.js** z kilkoma mniejszymi bibliotekami, o których więcej mówię później. Blog został zbudowany na **Hugo**, co zapewnia szybkie działanie oraz świetne wsparcie dla SEO.

Skłamałbym, gdybym nie powiedział, że inspiracją do tego projektu był [Maciej](https://kaszkowiak.org/). Jego wpisy czytałem z ogromną ciekawością, co w dużej mierze zainspirowało mnie do stworzenia własnej strony.

Patrząc rok wstecz, raczej nie przypuszczałbym, że będę pisać wpis na bloga o mojej własnej stronie. Mam ogromną nadzieję, że ta tendencja zostanie zachowana i już za rok będę myśleć w dokładnie ten sam sposób – ale o czymś, o czym aktualnie nawet nie mam pojęcia.

## Komponenty projektu
- **Porftolio** – Pokazanie najważniejszych projektów z przekierowaniami na bloga, etapy kariery, zainteresowania oraz kontakt.
- **Blog** – Dzielenie się spostrzeżeniami, poradnikami i doświadczeniami z mojej kariery jako dewelopera.

## Stack technologiczny
- **Next.js** – Framework frontendowy, który jest przyjazny SEO oraz zapewnia szybkie działanie strony dzięki renderowaniu po stronie serwera (SSR). W przyszłości pozwoli mi również na prostą implementację takich funkcji jak np. wysyłka maili.
- **Framer Motion** – Bardzo przyjemna biblioteka do pisania animacji, było to moja pierwsza styczność z tym rozwiazaniem. Rozwiązania są intuicyjne i pozwalają ograniczyć dużo boilerplate-owego kodu.
- **React Typist** – Biblioteka użyta do efektu pisania na klawiaturze. Lekka, prosta w użyciu, czego chcieć więcej?
- **Tailwind CSS** – Framework CSS typu utility-first, który umożliwia tworzenie niestandardowych stylów przy zachowaniu spójności wizualnej. Naprawdę uwielbiam to rozwiązanie i cenie sobie w nim to, że mogę tworzyć style i komponenty w jednym miejscu. 
- **Hugo** – Do stworzenia bloga wykorzystałem open-source'owy projekt Hugo. Oferuje naprawdę szybkie działanie bloga oraz świetne wsparcie dla SEO. Na pewnym etapie miałem szalony pomysł, by wszystko napisać od zera, włącznie z backendem i CMS-em, lecz finalnie postanowiłem skorzystać z gotowego rozwiązania poleconego przez [Macieja](https://kaszkowiak.org/). Zależało mi na tym, by przed początkiem marca 2025 móc już pisać wpisy na bloga, a napisanie samemu całego systemu nie dawałoby mi takiej możliwości.


## I co dalej..?
Ten projekt był okazją do **zaprezentowania moich umiejętności** oraz **dzielenia się wiedzą** z zakresu web developmentu, ai i innych moich zainteresowań. W przyszłości chciałbym dodać sekcję o hobby czy wykształceniu.
Na razie nie zapowiada się, że stanie się to w najbliższym czasie, ponieważ pisząc ten wpis, wiem, że za tydzień zaczynam **nową pracę na 3/4 etatu** oraz **studia II stopnia ze specjalnością AI**. Podobno presja to przywilej, więc tak właśnie na to patrzę. Na pewno nie będę się nudzić :).

Chcesz dowiedzieć się więcej? Sprawdź **repozytorium na [GitHubie](https://github.com/benhus8/benedykt-the-dev)**.